# ยินดีต้อนรับเข้าสู่ The Curse of Coding
GitHub Repository อันนี้จัดทำขึ้นเพื่อแสดงตัวอย่างหน้าเว็บ (จริง) ที่เขียนเว็บมาไม่ดี จนระบบหลังบ้านรั่วแบบเต็ม ๆ (เว็บนี้มาจากหน้าสมัครสอบที่จัดโดย สำนักงาน กพ.) ซึ่งได้เขียนโค้ดเป็น PHP และโค้ดที่ว่านั้นออกมาเรียกได้ว่าเละเทะแบบสุด ๆ ประสิทธิภาพช้า ไม่ปลอดภัย แถมหนักเซิร์ฟเวอร์

# ปัญหาของเว็บนี้
เว็บนี้มีปัญหาหลัก ๆ ตามลิสต์รายการดังนี้ครับ
* ตัวหน้าเว็บยัด animation มาโดยไม่จำเป็น
* ตัว library ข้างนอกส่วนใหญ่ใช้วิธีการ sideload ใส่เซิร์ฟเวอร์ ไม่ได้ใช้ CDN (เช่น jQuery, Bootstrap)
* โค้ดไม่สะอาด เหมือนคนเพิ่งเรียน PHP เขียนเว็บ maintain ลำบาก
* ใช้วิธีสเกลแบบแยกเซิร์ฟเวอร์ ไม่ทำแบบ parallel
* **ใช้ PHP (และคิดว่าเวอร์ชันเก่า กลุ่ม 5.x ที่เลิก support แล้ว) + MySQL**
* UX ห่วยแตก ไม่มีการระบุว่า ข้อไหนควรกรอก ข้อไหนไม่ควรกรอก หรือบางข้อที่ตอบคำถามนี้แล้ว ก็ไม่ตั้งให้ตอบทันที
* Password ยัดได้ 8 ตัว (บังคับว่าต้อง 8 ตัว ห้ามขาด ห้ามเกิน ผิดหลัก OWASP)
* Password เก็บเป็น plain text (ควรมีการเข้ารหัส) และจะบอกรหัสผ่านเมื่อพิมพ์ใบชำระเงิน (ขอไม่แสดงผลในนี้นะครับ เพื่อความปลอดภัยของเจ้า repo)
* ตัวโค้ดไม่ปลอดภัย สามารถทำ SQL Injection ได้ (ไม่มีการกันในส่วนนี้เลย) ฐานข้อมูลในนั้นไม่ปลอดภัย
* บางฟีเจอร์ ใช้แบบ in-house ทั้งที่บางส่วนสามารถใช้ 3rd Party ได้ (เช่น reCAPTCHA แทน in-house CAPTCHA ที่ไปเพิ่มโหลดของเซิร์ฟเวอร์โดยไม่จำเป็น)
* หน้าเว็บไม่ได้ออกแบบมาสำหรับมือถือ แม้จะ responsive ก็ตาม (จากการใช้ Bootstrap)
* เหมือนไม่เคยเทสกับปริมาณ load ที่จะเข้ามาทั้งหมด
* ยังใช้ stat counter (ซึ่งหลายที่เลิกใช้กันนานแล้ว)
* ใช้ syntax ที่ไม่ support บน HTML5 แล้ว (ส่วนมากพวกนี้จะย้ายไปใน CSS ทั้งหมด)
* ฯลฯ

# ท่านสามารถมีส่วนร่วมได้
ท่านสามารถ fork โครงการนี้ แล้วไปแก้โค้ดได้ตามใจชอบ อย่างไรก็ดี ขอความกรุณา อย่าแก้ไขโค้ดในนี้นะครับ (แก้ readme.md ได้ไม่ว่ากัน แต่ผมจะพิจารณาเป็นรายเคสไป) มีคำถาม สามารถสอบถามได้โดยการเปิด Issues ครับ

ขอบคุณมากครับ
[@Be1con](https://twitter.com/Be1con)
[Facebook Page](https://www.facebook.com/Be1con)
